# -*- mode: mandoku-view; -*-
#+TITLE: 運甓漫稿
#+DATE: 2015-08-25 00:19:38.398624
#+PROPERTY: ID KR4e0096
#+PROPERTY: BASEEDITION WYG    
#+PROPERTY: JUAN 卷七
<pb:KR4e0096_WYG_007-1a>¶
欽定四庫全書¶
　運甓漫稿巻七¶
　　　　　　　　　　　明　李昌祺　撰¶
　　詩餘¶
　　　柳梢青(題具慶堂/)¶
素髪嚴親酡顔慈母眉夀雙全屋潤家肥兒恭婦順孫¶
更能賢　夫妻快活團圓這想是前生福縁更積隂功¶
仍行好事長享耆年¶
<pb:KR4e0096_WYG_007-1b>¶
　　　天仙子(題趙仲穆圖/)¶
憶昔維舟湘水曲露浥芳蕤飄逺馥褰裳徐步踏晴沙¶
東一簇西一簇盡日徘徊㸔不足　嘆息光隂如轉轂¶
老去觀圖揩病目花絶俗葉絶俗想像王孫清似玉¶
公子才華偏藴藉九畹春光生筆下幻成花葉恰如真¶
他看罷咱看罷不信根苗原是畫　醉眼摩挲驚復訝¶
端的人能移造化風不謝雨不謝一任巻將堂上掛¶
　　　玉漏遲(慶表兄陳安行初度/)¶
<pb:KR4e0096_WYG_007-2a>¶
水風萍末起三庚乍退新涼堪喜玩竹吟翁此日瑞呈¶
弧矢阿母親來慶夀賜玉液清香滑美端的延年却疾¶
頥神健體　快飲不敢推辭試跪啜纔吞六塵如洗換¶
骨更形只消數甌而已自是長生有分便可在地仙班¶
裏却説道人中再誰如你¶
　　　歸朝歡(題送陳知府考滿/)¶
灝氣漸消三伏暑商吹送涼侵白苧驛亭張宴餞邦侯¶
管絃低處聞金縷明月映鶴渚殷勤頻勸杯中醑這九¶
<pb:KR4e0096_WYG_007-2b>¶
年用心撫䘏百姓似兒女　青雲萬里期髙舉第一功¶
名端的取曾覃惠澤及疲民仍將忠愛酬明主臨别聽¶
我語巖廊接武夔臯侣把仙瓢好教㵼盡天下望霖雨¶
　　　臨江仙(題墨菊送陳知府行/)¶
一段秋光新寫就盛開不待重陽枝梢花葉互低昂巧¶
將籬下艶幻作畫中芳　為問淵明何獨愛愛他晚節¶
寒香從今移種上林旁時時承雨露嵗嵗傲風霜¶
　　　摸魚兒(辛丑生朝自夀/)¶
<pb:KR4e0096_WYG_007-3a>¶
笑吾生為縁凡骨神仙親遇難度隨羣逐隊(一作倒/來顛去)埃¶
塵裏年少遽成衰暮忙退步這鳳翼龍鱗老拙難攀附¶
况當末路亟納禄投閑養疴延夀隨意做詩賦　懸弧¶
旦罔極親恩已負持身惟謹清素繁華易歇同朝露嘆¶
㡬箇人能悟非義富非義貴石崇元載何須慕乘除有¶
數全晚節尤難粗衣淡飯天自管分付¶
　　　沁園春(山荘即事/)¶
山是何名族為甚姓地本荒涼水逺土磽田狹衆人棄¶
<pb:KR4e0096_WYG_007-3b>¶
置天教與我卜築成莊嶺月為朋溪雲當客更有林風¶
時送涼養衰病惟靜窺周孔黙契程張　升沈寵辱都¶
忘且懵懵騰騰醉㡬塲到東門嘆犬華亭嘆鶴悔之晚¶
矣徒自悲傷幻夢軒裳生涯筆硯陵谷從他海復桑幽¶
閑處謝天留老眼坐閲興亡¶
　　　玉漏遲(送費同知考滿之京/)¶
螺川清徹底地靈人傑俗敦廉恥闔郡民家十有九家¶
詩禮幸得循良二守共撫字政平訟理多少貧窮感戴¶
<pb:KR4e0096_WYG_007-4a>¶
章逢稱美　倐忽樂及𤓰期㸔課最天官上聞丹扆不¶
次超遷位聨六卿班裏此際同寅北望比别箇倍增歡¶
喜端的是人生似公有㡬¶
　　　滿庭芳(賀人生日四月年六十/)¶
梅彈垂金柳綿飄雪緑隂清晝偏長畫堂初曉慶夀沸¶
笙簧花甲從頭再起任教他烏兔奔忙懸弧旦纔登耳¶
順痛飲又何妨　年年逢此日新茶新筍件件堪嘗喜¶
子能幹蠱孫戰文塲那更閑身自在且休論紫綬金章¶
<pb:KR4e0096_WYG_007-4b>¶
人都道天留老眼安坐閲滄桑¶
　　　玉燭新(夀舎弟昌明初度/)¶
春光忙似箭又三月初三牡丹開遍卯君初度當今日¶
祝夀惟深繾綣八人同氣但只覩五人顔面我一箇分¶
外龍鍾難似四人强健　如今骨肉無多但有興能來¶
且休辭倦更教兒姪願箇箇努力聖經賢傳空詞一闋¶
笑寫當袖中鵞麵期嵗嵗生朝持杯乾勸¶
　　　摸魚兒(懐舊/)¶
<pb:KR4e0096_WYG_007-5a>¶
記昔年十分輕健秦淮白下遊遍結交盡是高懐侣多¶
伴舞衫歌扇心眷戀縱雨阻泥妨幽興何曾倦曲房小¶
院有鯽鱠銀絲蟻浮緑醖暢飲醉仍勸　分離也恰似¶
雲鴻海燕音書特寄無便風流杜牧今憔悴謾想柳眉¶
花面江萬轉山萬疊怎生能勾重相見光隂似箭回首¶
是衰翁思量前事清淚落如霰¶
　　　鵲橋仙(自述/)¶
儒冠相誤虚名相誤衰病又還相誤自憐身世總無成¶
<pb:KR4e0096_WYG_007-5b>¶
乾枉了青春虚度　書生曾做京官曾做方面也曾親¶
做顛來倒去竟如何只落得一貧如故¶
　　　長相思(春雨/)¶
朝淋漓暮淋漓到處墻傾土屋欹放晴知㡬時　濕花¶
枝洗花枝平地瀰漫浸作池簔衣終日披¶
怕傾盆要傾盆傘笠都無强出門滿身泥水痕　行厭¶
聞坐厭聞溜響從朝達夜分聒聾雙耳根¶
　　　南鄉子(送人之京/)¶
<pb:KR4e0096_WYG_007-6a>¶
北上别家山韋布趨朝識聖顔水路七千端的逺艱難¶
了却公家事早還　暑退夏初殘拜别紅雲虎豹關歸¶
日正逢秔稻熟加餐受用鄉園暮景閑¶
　　　石州慢(詠青娥眉淡竹草/)¶
異草從來花别另一般様顔色藂間開遍既非紅紫又¶
非黄白閑園曠野多少黛嫩螺嬌氷盤帶露侵晨摘磁¶
鉢放輕研翠脂凝光澤　竒特最風流處寳鏡臺前繡¶
香奩側想未惞勻面慵將填額懶施粉餙且付描扇描¶
<pb:KR4e0096_WYG_007-6b>¶
圖底須去問倭夷國誰製與佳名也端然消得¶
　　　水龍吟(題都帥馮侯乃子二樂堂/)¶
豫章徐孺湖邉粉墻畫㦸元戎第高閎晝靜踈簾風淡¶
博山香細椿樹長榮萱藂鎮茂荆花連蒂有珍殽脆滑¶
純綿輕暖凡奉養都加意　先祖竭忠帝室到如令子¶
孫承繼將門有將非徒英勇仍能孝義百戰成功萬鍾¶
為養也知容易願斯堂八柱堅如鐵拄永留人世¶
　　　木蘭花慢(慶夀/)¶
<pb:KR4e0096_WYG_007-7a>¶
過元宵五日燈山罷夀筵張喜盛集親朋爭喧鼓吹滿¶
泛壺觴八仙共教童子送蟠桃封寄與翁嘗甘比玉杯¶
雲液冷如金碗氷漿　佳兒拜捧上高堂擘破散竒香¶
恰半枚入口身田温暖腑臟清涼管取延年却老轉顔¶
紅髪黒更瞳方此去纔周花甲從頭再數何妨¶
　　　賀新郎(新婚/)¶
冬暖天晴霽燦三星居然在户煥輝庭砌照見堂前荆¶
花樹一朶忽成雙蒂聴花底笙歌聲沸傳道仙娥辭洞¶
<pb:KR4e0096_WYG_007-7b>¶
府跨青鸞喜㑹文章壻態窈窕容端麗　知郎早有凌¶
雲志小科塲探花手段好教先試仍把風流京兆筆巧¶
畫翠眉纎細却慢慢大登科第况是妙年諧燕爾且親¶
前齊著斕斒戯衆喝采好兄弟¶
　　　一半兒¶
長河新漲漫平沙古塚斷碑横曠野日晚牧童争望家¶
笑喧嘩一半兒騎牛一半兒馬¶
臨流農圃蔓𤓰苗拍岸客船依葦篠月落五更風露饒¶
<pb:KR4e0096_WYG_007-8a>¶
櫓雙揺一半兒猶昏一半兒曉¶
　　　風流子(題周㕘政南峰/)書舍巻¶
錢塘最勝處龍井畔此地是君家有垂桞引鶯古松巢¶
鶴石栽蒲草池種荷花客來訪緑衣鋪座席紅袖過湯¶
茶評史講經賦詩觀帖竹間棊局忩下琵琶　况湖山¶
清雅僧房占不盡水竹烟霞贏得老辭畫省榮賜烏紗¶
便重尋舊隠歌當細聽酒當滿泛休問其他人道昔時¶
書屋今更光華¶
<pb:KR4e0096_WYG_007-8b>¶
　　　水龍吟(題鎸蘭亭石工陳福巻/)¶
右軍真蹟蘭亭秘藏玉匣昭陵久驀然驚見夜光明月¶
煥輝忩牖穆穆誠齋濡毫臨出逺過顔柳把瓊鈎寳畫¶
比方古本此本斷應居首　冩在金箋紙上競傳觀怎¶
禁磨揉故教鐵筆連圖入石要令難朽羨爾良工藝能¶
巧妙于今稀有細㸔來恰似生成喝采那雕鎸手¶
　　　醉春風(書所見/)¶
雅淡嫌華麗嬌容原自媚如何驀地忽相逢記記記眉¶
<pb:KR4e0096_WYG_007-9a>¶
掃春山裙拖秋水柳腰纎細　黙逗文園意錦字憑誰¶
寄雨雲幽㑹甚時諧未未未知共何人翠幃深處鎮偎¶
鴛被¶
　　　長相思(春日郊外/)¶
桃未紅杏未紅近社郊原尚似冬連朝頻刮風　麥茸¶
茸草茸茸菜吐黄花三兩藂春光何處濃¶
　　　柳梢青(題秋塘圖/)¶
落盡芙蓉收殘菱芡晚色凄迷斷荇隨流枯荷折柄秋¶
<pb:KR4e0096_WYG_007-9b>¶
老蘇堤　沙禽自在幽棲極浦外天連水低粉墜蓮房¶
波漂菰米煙暝湖西¶
　　　㸃絳唇(新柳/)¶
東面風來旋吹輕緑回梢上眼兒纔放便做嬌模様¶
到得成隂早又花飄蕩隋堤望和煙搖颺人去愁相向¶
　　　念奴嬌(寄致政朱紀善先生/)¶
柳綿飛處政和風淡蕩輕飄晴雪憶殺故人千里外客¶
館怕聴啼鴂桂水危亭虞山古廟㡬度同登謁君歸吾¶
<pb:KR4e0096_WYG_007-10a>¶
去可憐辜負竒絶　長是夢見風標晨鐘㪣醒無奈依¶
然别去嵗魚箋蒙逺寄惟冩相思情切乞得閑身㸔山¶
玩水著甚酬風月只應詩酒興來還自怡悦¶
　　　蘇幕遮(題清溪漁隠/)¶
浦雲收山月放紅蓼灣頭秋水生新漲一箇輕舟雙槳¶
蕩蕭散江湖富貴非吾望　擊空明浮滉瀁汀鷺渚鷗¶
處處長相傍馬首紅塵三百丈風吹不到蓑衣上¶
　　　滿江紅(送陳僉事兄還鄉/)¶
<pb:KR4e0096_WYG_007-10b>¶
春滿梁園韶光媚盛開桃李清明過數他花信只今餘¶
㡬有客携書還故里畫船且向沙頭艤問此行歸去甚¶
時來明年裏　征帆挂離歌起杯易盡情難己羨君家¶
賢弟列官風紀更道翁能敦友愛連枝同氣稱雙美想¶
細君笑聴鵲聲喧門頻倚¶
　　　一半兒¶
風髙飛鴈斷還連野迥宿雲舒復巻箇箇緑楊堪繫船¶
水連天一半兒原深一半兒淺¶
<pb:KR4e0096_WYG_007-11a>¶
　　　天淨沙¶
藥竈時燒榾柮松庖日饌伊蒲寧用雕盤鏤俎天寒嵗¶
暮村村風雪黄蘆¶
枯松倒挂懸崖寒梅正對空齋慣見山光水色不求身¶
外黄金任築高臺¶
　　　滿庭芳(自述/)¶
年衰病攻旬宣任重仕進心慵縱令勉强成何用齒豁¶
頭童急退步離他閙叢便隨意學做荘農辭官俸勤耕¶
<pb:KR4e0096_WYG_007-11b>¶
苦種嵗計不愁空¶
橋庵野夫文章本少事業全無半生苦被虚名誤早乞¶
微軀納印綬辭歸里閭買田園教繞村居忘形處麻衣¶
草屨放浪狎樵漁¶
閑中自憐人心不足世事難全算惟引退真長便過活¶
隨縁嘆老矣非徒此日賦歸歟且待明年思量遍心闌¶
意倦極品也徒然¶
榮枯吉凶都由自己不屬天公得時莾把聰明弄逞盡¶
<pb:KR4e0096_WYG_007-12a>¶
英雄怎知道禍因惡積錯埋寃命與灾逢床頭甕香濃¶
味重引到醉鄉中¶
江南故鄉山青水緑竹翠松蒼年來旋把幽居創菜圃¶
禾塲㸔花訪黄家四娘挿秧倩許宅三郎忘官况狂吟¶
醉唱退老白雲莊¶
追思舊游芳年豈再勝事都休㡬回暗數當時友半在¶
荒丘將馬上風霜弊裘換鷗邉野水輕舟天成就忘懐¶
宇宙無喜亦無憂¶
<pb:KR4e0096_WYG_007-12b>¶
天涯自傷叨恩禄厚永恩心長故園遥在西江上㡬度¶
斜陽好弟妹相抛殞亡老情懐只抱悽惶那堪望雲山¶
煙浪真是斷人腸¶
歸田興饒官登二品世閲三朝粉闈畫省皆清要誤玷¶
元僚愛隠逸煙霞海嶠戀恩榮雨露雲霄量才調休閑¶
最妙偃息伴鷦鷯¶
蹣跚病軀人憐顯宦我笑貧儒烏飛兔走何曾駐白盡¶
髭鬚有斷簡殘編可娛無贏金剰帛堪儲清幽趣爐香¶
<pb:KR4e0096_WYG_007-13a>¶
一炷坐愛小忩虛¶
光隂易遒諸般勘破萬事宜休抗塵走俗乾生受著甚¶
來由賣了帶安排買牛綴成簔准備划舟招朋舊晴忩¶
永晝濁酒且淹留¶
盈虛往來亡身為色喪命因財乖的罷了愚的在莫笑¶
痴騃種地畝動薅草萊啓軒忩淨掃塵埃心無累逍遥¶
物外且放好懐開¶
　　　金字經(喜舎弟昌明至/)¶
<pb:KR4e0096_WYG_007-13b>¶
雨意斑鳩喚春光杜宇催剛得相逢怎便回陪旋蒭新¶
釀醅同歡㑹飲乾休厮催¶
門掩斜陽暝簾垂靜夜長兒女燈前笑捧觴嘗滿杯清¶
更香懐宜放醉呵能㡬塲¶
瓦釡芹羮美磁甌茗飲清垂老天倫喜合并聴兩三歸¶
鴈聲鳴相應感咱同氣情¶
白丁留跡少紅甲迸畦稠淡泊相㸔不强求休老身今¶
自由心無疚隨意度春秋¶
<pb:KR4e0096_WYG_007-14a>¶
　¶
　¶
　¶
　¶
　¶
　¶
　¶
　¶
<pb:KR4e0096_WYG_007-14b>¶
　¶
　¶
　¶
　¶
　¶
　¶
　¶
　運甓漫稿巻七¶
