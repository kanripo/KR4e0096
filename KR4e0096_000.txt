# -*- mode: mandoku-view; -*-
#+TITLE: 運甓漫稿
#+DATE: 2015-08-25 00:19:38.260406
#+PROPERTY: ID KR4e0096
#+PROPERTY: BASEEDITION WYG    
#+PROPERTY: JUAN 提要
<pb:KR4e0096_WYG_000-1a>¶
欽定四庫全書　　　　集部六¶
　運甓漫稿　　　　　　别集類五(明/)¶
　　提要¶
　　　　(臣/)等謹案運甓漫稿七巻明李昌祺撰昌祺¶
　　　　名禎以字行廬陵人永樂甲申進士選庶吉¶
　　　　士授禮部郎中(按明初六科皆有庶吉士不/止翰林有之故得以直授郎)¶
　　　　(中/)厯官廣西河南左布政使事迹具明史本¶
　　　　傳是編皆古近體詩並詩餘乃天順三年吉¶
<pb:KR4e0096_WYG_000-1b>¶
　　　　安教授鄭綱所編史稱昌祺預修永樂大典¶
　　　　凡僻書疑事人多就質其詩清新華贍音節¶
　　　　自然陳循序稱其本之以理充之以氣故雅¶
　　　　淡清麗宏偉新竒無不該偹不必逺較於古¶
　　　　就今而論千百之中不過數輩曹安讕言長¶
　　　　語極推其題文丞相研一首朱彛尊靜志居¶
　　　　詩話亦謂李禎詩務謝朝華力啟夕秀取材¶
　　　　結體頗與段柯古相似葢由其一變綺靡纎¶
<pb:KR4e0096_WYG_000-2a>¶
　　　　巧之習而以流逸出之故别饒鮮潤逈異庸¶
　　　　蕪鄭瑗井觀瑣言乃曰李布政昌祺人多稱¶
　　　　其剛毅不撓嘗觀其運甓詩稿浮艶太逞不¶
　　　　類莊人雅士所為所謂棖也慾焉得剛云云¶
　　　　是梅花一賦足累宋璟之生平矣執文章正¶
　　　　宗一編以進退古今之作者不亦隘乎惟其¶
　　　　中騶虞歌汴城閲武諸篇或稍傷俚俗然論¶
　　　　一篇之詩當字銖句兩而求之論一家之詩¶
<pb:KR4e0096_WYG_000-2b>¶
　　　　則當統觀其全局不以一二章定工拙也乾¶
　　　　隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
